פרוטוקול תקשורת:
בתקשורת, פרוטוקול תקשורת הוא מערכת של כללים המגדירים את אופן בקשת וקבלת נתונים במערכת תקשורת מסוימת. כללים אלו מאפשרים לשתי מערכת תקשורת או יותר, להעביר מידע באמצעות כל סוג של וריאציה של גודל פיזיקלי. הפרוטוקול מגדיר את הכללים, התחביר, הסמנטיקה והסנכרון של התקשורת, ושיטות אפשריות לשחזור שגיאות. הפרוטוקולים ניתנים ליישום על ידי חומרה, תוכנה, או שילוב של שניהם.
מערכות תקשורת משתמשות בפורמטים מוגדרים להחלפת מסרים שונים. לכל הודעה יש משמעות מדויקת שנועדה לעורר תגובה ממגוון של תגובות אפשריות שנקבעו מראש עבור אותו מצב. פרוטוקולי תקשורת חייבים להיות מוסכמים על שני הצדדים המעורבים. כדי להגיע לידי הסכמה, ניתן לפתח פרוטוקול לתוך תקן טכני.
פרוטוקולים מרובים מתארים לעתים קרובות היבטים שונים של תקשורת אחת. קבוצה של פרוטוקולים שנועדו לעבוד יחד ידועים כ-protocol suite, כאשר הפרוטוקולים מיושמים בתוכנה הם נקראים protocol stack.

רוב הפרוטוקולים כוללים מספר עקרונות:
- גילוי השכבה הפיזית, קווי או אלחוטי וקיום של נקודת קצה או צומת
- לחיצת יד - Handshaking
- תיאום של מאפייני התקשורת - Autonegotiation
- כללים להתחלה וסיום של הודעות
- כללים למבנה ההודעה
- כללים להודעות שגויות - תיקון שגיאות
- גילוי ניתוק בחיבוריות ופעולות בהתאם
- סיום ההתקשרות או ה-Session

באופן כללי, ערוצי תקשורת לא יכולים להבטיח שמידע שנשלח מקצה אחד, יגיע תקין, או יגיע בכלל לצד השני. כדי להתגבר על מכשול זה ולהעביר מידע באופן אמין, פרוטוקולים משתמשים בשני סוגים של מנגנונים: מנגנון הבטחת קבלת המידע, ומנגנון הבטחת תקינות המידע. בהבטחת קבלת המידע נהוג לאשר הגעה של חבילות מידע בדרכים שונות. חבילות מידע שלא מתקבל עליהן אישור בזמן מסוים נשלחות שוב, וכך מבטיחים שכל המידע יגיע ליעדו. כדי להבטיח את תקינות המידע משתמשים במנגנוני תקינות מידע (למשל סיכום ביקורת, CRC). כדי לבצע את בדיקת התקינות יש לשלוח מידע נוסף כחלק מהפתיחה (header).

HTTP
HTTP זה ראשי התיבות של Hypertext Transfer Protoco. זהו פרוטוקול תקשורת שנועד להעברת דפי HTML ואובייקטים שהם מכילים (כמו תמונות, קבצי קול, וכו') ברשת האינטרנט וברשתות אינטראנט. הפרוטוקול פועל בשכבת היישום של מודל ה-OSI ובשכבת היישום של מודל TCP/IP. שרתי HTTP הם שרתי התוכן המרכזיים ברשת האינטרנט ודפדפנים הם תוכנות הלקוח הנפוצות ביותר לפרוטוקול HTTP. 

TCP/IP
TCP/IP היא חבילת פרוטוקולי תקשורת שעליה מושתתת רשת האינטרנט, ושם למודל שכבתי המתאר תקשורת ברשתות מחשבים. חבילת פרוטוקולים זו ידועה בעיקר כמודל 4 השכבות, אך נהוג להתייחס אליה בין היתר כאל מודל 4\5 השכבות. הבחנה זו נובעת מההסתכלות על שכבת הקשר כשתי שכבות שונות, אחת המקשרת באופן פיזי בין חולייה ברשת לחולייה אליה צריך למסור את המידע (link layer), ואחת שפיזית מבצעת את תמסורת הנתונים (physical layer).

HTTPS
HTTPS, ראשי התיבות של Hypertext Transfer Protocol Secure, הוא פרוטוקול תקשורת נפוץ במיוחד לאבטחת מידע ברשתות מחשבים, ומיושם במיוחד באינטרנט. באופן רשמי, הוא אינו פרוטוקול תקשורת כשלעצמו, אלא שימוש בפרוטוקול HTTP על שכבת SSL/TLS ובכך מקנה יכולות אבטחה של סטנדרט SSL/TLS לתקשורת HTTP רגילה. בשימושו הנפוץ באינטרנט מקנה אימות של זהות האתר, ויוצר חיבור בין שרת אינטרנט ללקוח שיוצר עמו קשר כנגד התקפת אדם באמצע. בנוסף, השימוש מאפשר הצפנה דו-כיוונית של תעבורת המידע בין הלקוח לשרת, אשר מגינה מפני האזנת סתר או שינוי של תוכן המידע העובר בין הצדדים. כפועל יוצא, הפרוטוקול מבטיח כי גולש האינטרנט הניגש לאתר כלשהו, אכן יתקשר עם אותו האתר שהתכוון להתקשר עמו.

UDP
User Datagram Protocol הוא פרוטוקול השייך לשכבת התעבורה של מודל ה-OSI ולשכבת התעבורה של מודל ה-TCP/IP המאפשר העברת נתונים לא אמינה (חבילות מידע). UDP אינו מספק אמינות או שימור סדר כפי שקורה ב-TCP. חבילות מידע עשויות להגיע בסדר שונה מזה שבו הן נשלחו, להגיע מספר פעמים או ללכת לאיבוד ולא להגיע כלל.

FTP
File Transfer Protocol הוא פרוטוקול תקשורת מבוסס TCP להעברת קבצים בין מחשבים. באמצעות פרוטוקול זה, תוכנת לקוח FTP מתקשרת עם תוכנת שרת FTP, לשם לקיחת קובץ מהשרת או הוספת קובץ אליו.

POP3
Post Office Protocol version 3 הוא פרוטוקול לשליפה של הודעות דואר אלקטרוני משרת דואר מרוחק. זהו פרוטוקול שרת-לקוח בשכבת היישום של רשתות TCP/IP. לפרוטוקול קדמו גרסאות POP ו-POP2, כאשר בשנים האחרונות כמעט כל ספקי שירותי הדואר האלקטרוני משתמשים בשרתי POP3, והמונח POP הפך שם-נרדף ל-POP3.

Devtool
שולט באם וכיצד מפות מקור יווצרו. זהו אוסף של כלי פיתוח שנבנו ישירות לדפדפן. ה-devtool יכול לאבחן בעיות במהירות, שבסופו של דבר יעזור לנו לבנות אתרים טובים ומהירים יותר. בעזרת devtool אפשר להציג ולשנות כל דף 
